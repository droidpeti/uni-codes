Az 1. beadandó feladatkiírása a Bíróban található (biro.inf.elte.hu). Ide az INF-es azonosítással lehet belépni (mint a laborbeli gépekre), és témaként a "Programozás 1. beadandó" témát kell választani. A letöltések között egyetlen feladat taláható, ezt kell megoldani.

A megoldás két fázisban zajlik. Az 1. fázisban a megoldási tervet kell elkészíteni. Ez a feladat specifikálásából, a visszavezetési táblázat megadásából és az algoritmus elkészítéséből áll. Ehhez egy olyan dokumentumot kell készíteni, amely tartalmazza a következőket:

Személyes adatok (név, neptun kód)
Feladat szövege
Szövegesen vagy képként bemásolva
Link a specifikációra
A specifikációt a specifikációs eszközbenLinkek egy külső oldalra kell elkészíteni. A Share gombbal egy link másolódik a vágólapra. Ezzel hozzatok létre egy hivatkozást! (Ne másoljátok be a linket nyers formátumban!)
A specifikáció szövege
Tesztek
A specifikációs eszközben lehetőség van több teszt megadására. Legyen legalább 3 érvényes teszteset!
A teszteket nem kell bemásolni a dokumentumba!
Az alkalmazott sablon képe
A kiadott programozási mintákat tartalmazó diasorból másoljátok ide az alkalmazandó sablon diáját!
Visszavezetési táblázat
Az utófeltételekben felismert különbségek felsorolása
Link az algoritmusra
Az algoritmus készítő eszközzelLinkek egy külső oldalra kell elkészíteni az algoritmust. Itt a Share gombra kattintva a struktogramhoz egy link készül. Ezt tegyük be hivatkozásként a dokumentumba.
 Algoritmus
Az algoritmus készítő eszközzelLinkek egy külső oldalra megrajzolt struktogram képe. Az eszközben a Copy PNG gombbal lehet a vágólapra másolni.
Ehhez készítettünk egy sablont, amelyben készítsétek el a megoldást.  Ezt a kitöltött állományt kell ide feltölteni PDF formátumban.  A fenti elemek megléte kötelező! Bármelyik hiányzik, a beadandó nem értékelhető! Ha minden megvan, akkor kezdjük el a feladat minőségi értékelését!

A megoldási terveket a gyakorlatvezető ellenőrzi, és ad rá egy visszajelzést. Ebben kérheti a megoldási terv javítását az általa megadott szempontok szerint. Ez az oda-visszajelzés addig tart, amíg vagy jó nem lesz a megoldási terv, vagy le nem jár a gyakorlatvezető által megadott határidő.

Ezután lép életbe a 2. fázis, amiről részletesebben abban a feladatban lehet olvasni.

A teljes megoldásra 3 hét áll rendelkezésre. Ennek ajánlott felosztása:

1. hét: megoldási terv elkészítése
2. hét: gyakorlatvezető visszajelzések alapján a javítás
3. hét: a megoldási terv alapján a kód elkészítése (2. fázis).
